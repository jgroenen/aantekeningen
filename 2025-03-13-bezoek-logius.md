---
tags: ['open source', 'publieke sector', 'public code']
title: "Publieke Code bij Logius"
image: https://opensourcewerken.nl/file/featured/661d5531-c564-4823-8b9a-7ebdd6801690?cache=1736943817&size=1400
caption: "Opvallende misvatting: veel mensen denken dat de standaard voor publieke code bedoeld is om software 'open source' te maken."
teaser: "Als beleidsmakers en programmeurs in de publieke sector moeten we beseffen dat er specifieke eisen zijn aan ons werk. De Standaard voor Publieke Code is daarom óók waardevol in omgevingen waar openbaarheid (nog) niet de hoogste prioriteit heeft."
---

Vandaag bij [Logius](https://www.logius.nl/) op bezoek geweest.

Tom Ootes, developer relations bij [developer.overheid.nl](https://developer.overheid.nl), gaf een presentatie over de [Standaard voor Publieke Code](https://www.standaardvoorpubliekecode.nl/presentation), Nederlandse vertaling van de [Standard for Public Code](https://www.standardforpubliccode.org) die we vorig jaar in opdracht van [Opensourcewerken (MinBZK)](https://www.opensourcewerken.nl) vertaalden.

Opvallende misvatting: veel mensen denken dat de standaard bedoeld is om software "open source" te maken.

Maar het gaat om iets anders: "publieke code" betekent dat beleid en software twee kanten van dezelfde medaille zijn. Uit de Standaard: "De Standaard voor Publieke Code ondersteunt het in samenwerking ontwikkelen van codebases die open, herbruikbaar, leesbaar, te verantwoorden, toegankelijk en duurzaam zijn."

Als beleidsmakers en programmeurs in de publieke sector moeten we beseffen dat er specifieke eisen zijn aan ons werk, zoals algemene beginselen van behoorlijk bestuur en specifiekere wetten. De code die we schrijven moet daarom, net als beleid, aan een aantal eisen voldoen, waar onder:
- mensen moeten het kunnen inzien en begrijpen, zodat ze kritisch kunnen meekijken en bevragen (wet open overheid)
- de gemaakte keuzes moeten terug te vinden zijn en te herleiden zijn naar wet en beleid (liefst met een verwijzing)
- herbruikbaar beschikbaar stellen aan de samenleving (wet hergebruik overheidsinformatie)
- herbruikbaar beschikbaar stellen aan andere overheden (één overheid, effectief en efficiënt gebruik van publieke middelen)
- etc.

Dat gaat dus breder dan alleen de code "open sourcen". De Standaard voor Publieke Code (en "opensourcewerken" als manier van denken en doen) is daarom óók waardevol in omgevingen waar openbaarheid (nog) niet de hoogste prioriteit heeft, en het bij elkaar komen en met elkaar bespreken hoe we dat in de praktijk brengen is daarom ook zo belangrijk.

Meer weten? Check de bovenstaande website(s) en praat mee op [praatmee.codefor.nl](https://praatmee.codefor.nl).

---
tags: ['open source', 'publieke sector', 'public code']
title: "Publieke code bij Logius"
image: https://opensourcewerken.nl/file/featured/661d5531-c564-4823-8b9a-7ebdd6801690?cache=1736943817&size=1400
caption: "Opvallende misvatting: veel mensen denken dat de standaard voor publieke code bedoeld is om software 'open source' te maken."
teaser: "Als beleidsmakers en programmeurs in de publieke sector moeten we beseffen dat er specifieke eisen zijn aan ons werk. De Standaard voor Publieke Code is daarom óók waardevol in omgevingen waar openbaarheid (nog) niet de hoogste prioriteit heeft."
---

Vandaag bij Logius op bezoek geweest.

Tom Ootes (developer.overheid.nl) gaf een presentatie over de Standaard voor Publieke Code, Nederlandse vertaling van de Standard for Public Code die we vorig jaar in opdracht van Opensourcewerken (MinBZK) vertaalden.

Opvallende misvatting: veel mensen denken dat de standaard bedoeld is om software "open source" te maken.

Maar het gaat om iets anders: "publieke code" betekent dat beleid en software twee kanten van dezelfde medaille zijn.

Als beleidsmakers en programmeurs in de publieke sector moeten we beseffen dat er specifieke eisen zijn aan ons werk:
- Open werken en herbruikbaar beschikbaar stellen (vanuit WOO, WDO, WHO)
- Effectief en efficiënt publiek geld gebruiken
- Zoveel mogelijk hergebruiken
- Niet steeds het wiel opnieuw uitvinden
- Kwalitatieve software opleveren

De Standaard voor Publieke Code (en "opensourcewerken" als manier van denken en doen) is daarom óók waardevol in omgevingen waar openbaarheid (nog) niet de hoogste prioriteit heeft.